<h3>De filosofie van Leenclub</h3>

<h4>Inleiding</h4>
Boeken, DVDs, CDs, spelen; je koopt ze, leest, kijkt, luistert of speelt er een paar keer mee, maar dan staan ze in de kast. Blijkt je buurman, vriend of collega dezelfde verzameling ook te hebben! En ook hij/zij heeft er maar een paar keer plezier van gehad, of erger nog: viel het tegen. Hadden jullie moeten weten. Sommige boeken, DVDs, CDs zou je hooguit 1 of 2 keer willen bekijken of luisteren en dat spelletje ben je na een paar maanden ook zo zat dat je hem nooit meer uit de kast haalt. Je kunt natuurlijk naar de bibliotheek gaan, maar die is meestal niet naast de deur, of heeft niet in huis wat je wilt, en eigenlijk vind je een bibliotheek ook alleen maar lastig en tijdrovend.
<h4>(Uit)Lenen</h4>
Eigenlijk zou je moeten weten wat je buren, vrienden, kennissen of collega's in hun kast hebben staan en dat van hen lenen! Die mensen zie je geregeld en dus kost lenen of uitlenen nauwelijks extra tijd of inspanning. Maar hoe weet je nu wat ze hebben? En hoe haal je hen over om het aan jou uit te lenen? Want laten we eerlijk zijn: iedereen heeft wel eens wat uigeleend en nooit meer teruggekregen en ben je glad vergeten aan wie je het had uitgeleend. Hou houd je bij van wie of aan wie je wat hebt (uit)geleend? Beetje gedoe en het komt er veelal niet van.
<h4>Website en app van Leenclub</h4>
De website en app van Leenclub zijn ontwikkeld om je bij het (uit)lenen helpen: uitzoeken wie datgene heeft wat je graag zou willen lenen en bijhouden aan wie of van wie je wat geleend hebt. 
<h4>Hoe werkt het?</h4>
Schrijf je in en voer de voorwerpen in die je wilt uitlenen. Zonder uitleners geen leners.
Bij het invoeren kun je handig gebruik maken van de reeds aanwezige omschrijvingen die anderen in de database hebben ingevoerd. Je kunt ook je gehele verzameling(en) invoeren en per item aangeven of je het wel of niet wilt uitlenen. Weet je meteen ook wat je al in huis hebt en hoef je niet nog eens die vergissing te begaan om iets dubbel te kopen. 